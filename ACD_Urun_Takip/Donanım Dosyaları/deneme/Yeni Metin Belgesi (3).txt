E5E5E5

Türkiye, 12 Eylül 1980 günü yapılan askeri darbe günlerine sürüklenirken, öne çıkmış bazı akademisyenler 
Genel Kurmay Başkanlığı’na çağrılır.
 Bu davet, görüş almak için değil, daha çok suçlamak içindir aslında. 
Çağrılanlardan biri de dünyaca ünlü matematik dehası Cahit Arf’tır. 
Genel Kurmay’a Cahit Arf’dan başka, birkaç genç bilim adamı daha çağrılmıştır 
Cuntacı paşalar, onların deyimiyle, üniversitedeki “anarşinin sorumlusu” olarak, Cahit Arf’ı ve diğer genç akademisyenleri 
suçlamaya kalkarlar: 
“Bizim de harp akademilerimiz var, oralarda da üniversite seviyesinde eğitim veriliyor ama oralarda hiçbir karışıklık olmuyor. 
Nedir bu üniversitelerin hali Cahit Bey?” Niyetini belli eden bu soru üzerine herkesin gözü, en deneyimli bilim insanına,
 hocaların hocası Cahit Arf’a döner.
 Bilimin ve özgür düşüncenin temsilcisi olması gereken üniversiteler adına çok kısa, oradakilerin asla anlayamadığı 
ama unutulmaz bir konuşma yapar Cahit Arf: 
“Bu çocuklar hiçbir zaman kendilerine öğretilenleri sorgusuz sualsiz ezberlemezler ve doğruluğuna kayıtsız şartsız inanmazlar. 
Çünkü biz bile öğrettiğimiz şeylerin doğruluğundan şüpheliyiz. 
Eğer öğreteceğimiz her şeyden emin olsaydık orası zaten üniversite olmazdı! Ülkedeki karışıklığın ve olası 
ihtilallerin gerçek sorumluları, 
gerginlik içine itilmiş büyük sayıların korkunç gücünü hesaplayamayan yöneticilerdir.”



O gün dama film izlemeye çıkmıştık.
Fakat filmler hep yabancı dilde konuşuluyordu. 
Ben o zaman biraz Fransızca biliyordum fakat konuşulanları anlamıyordum.
Yanımızda Fransızca bilen genç bir hanım vardı ve bizim damda toplanan gruba filmi tercüme ediyordu. 
Annem babam da 'bak işte sen de böyle Fransızca öğrenirsen bunu sen de yapabilirsin" diyerek beni teşvik etmeye uğraşıyorlardı. 
Onlara 'ben yabancı dil öğrenmeyeceğim' dedim. Nedenini sorunca, 'çünkü öyle çalışacağız ki onlar bizden öğrenecek, 
keşifleri biz yapacağız' diye cevap verdim. Toplumun güçsüzlüğünden ızdırap duyan dokuz yaşındaki bir çocuğun hisleriydi bunlar." 
Cahit Arf her ne kadar yabancı dil öğrendiyse de bu söylediğini kendi adına gerçekleştirmiş.